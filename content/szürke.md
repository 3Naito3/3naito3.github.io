Title: Szürke
Date: 2021-06-04 21:40
Category: Kevert színek
Tags: szín, kevert szín, genetika, képekkel
Authors: Naito
Summary: A szürke módosító szín leírása

Mivel a magyar lófajták között a szürke szín igen elterjedt, rengeteg frappáns nevünk van a különféle szürke lovakra. Szeplős szürke, almázott szürke, acélszürke, és a többi. Ezek mind helyesek, de csak addig, amíg a ló valóban ilyen árnyalatot mutat. A szürke szín ugyanis a ló korával változik. Sajnos a kutatások azt találták, hogy a szürke lovak 75%-ában 15 éves korukra <span title="bőrrák, mely a pigment termelő sejtekből fejlődik ki" style="cursor: help">_melanoma_</span> jelenik meg, mely végzetes kimenetelű is lehet. Azon lovak, melyeknek két szürke alléljuk van, hamarabb szürkülnek ki és nagyobb eséllyel alakul ki náluk melanoma.
***
Fenotípus

A szürke lovak bőre szürke (ez az egyik megkülönböztető jel a fehér és szürke lovak között), testük pedig egy igazán széles skálán a szürke bármilyen árnyalata lehet. A szürke lovak sötéten születnek, és koruk előrehaladtával egyre inkább kifakulnak, kivilágosodnak. Ez azért van, mert a szürke gén a bőr pigment termelési képességét akadályozza, idővel a sejtek teljesen képtelenné válnak a pigmentek termelésére.

Egyes lovak hamarabb érik el a teljes szürke színt, mások később, vagy egyáltalán nem. Egyes lovak sörénye és farka is kifehéredik, másoké sötét szürke marad. Néha a szürke gén mutáció hibás, ekkor foltokban a ló még képes pigmentet termelni, leggyakrabban a váll és nyak vonalán. Ilyenkor beszélünk <span title="ford. véres vállú" style="cursor: help">_"bloody shoulder"_</span> lovakról.

Bár még sok a spekuláció a téma körül, a legyes szürke vagy szeplős szürke lovak különleges esetnek számítanak. Egyesek úgy vélik, hogy a véres vállú mutációs hiba az okozója a pöttyöknek, mások azt gondolják, hogy egy recesszív öröklési menetű, külöálló génről lehet szó. Ha a szeplősödés elég korán elkezdődik, a lovon akár appaloosa mintához hasonlóan nagy foltok is szétterjedhetnek.
***
Genotípus

A szürke az angol "gray" szó után "G" betűvel jelölt gén. Domináns gén, tehát egyetlen G allél is elég ahhoz, hogy a ló szürke legyen. A szürke gén továbbá domináns minden más színnel és módosítóval szemben, tehát a szürke alatt megbújó színtől függetlenül a szürke ló mindig kifakul.

A szürke lovak genotípusa: G_
***
Galéria
*Több kép hamarosan*

Teljes szürke
![](https://i1.lensdump.com/i/ZjhHpe.png)

Szürke, sötét sörénnyel, farokkal és lábvégekkel
![](https://i.lensdump.com/i/ZjhpxQ.png)

Szeplős / legyes szürke
![](https://i1.lensdump.com/i/ZjhO1a.png)
