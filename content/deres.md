Title: Deres
Date: 2021-06-04 21:40
Category: Fehér mintázatok
Tags: szín, mintázat, genetika, KIT
Authors: Naito
Summary: A deres és tűzött mintázatok leírása

A deres kifejezés egy olyan szó a magyarban, amely a szürkéktől a valódi dereseken át rengeteg féle színre használatos. Definíciója a színes szőrszálak közé vegyülő fehér szálakkal tarkított lószín. Ez nem rossz kiindulási pont, de ennél azért többről van szó.

Először is különbséget kell tennünk a szürke és a deres között:
A szürke sötéten születik, fehér szálak nélkül, és a kor előrehaladtával fehéredik ki. A deres már a fehér szőrszálakkal együtt születik, bár néha ez nem látszik, amíg a csikószőr le nem vedlik a lóról.

Valamint, a tűzöttség és deresség sem ugyanaz, a két szó nem egymással felcserélhető.

A deresség genetikai vizsgálata még gyerek cipőben jár, ezért nem is csoda, hogy a szín leírásához használt szavak pontatlanok mind magyar mind angol nyelven.
***
Fenotípus

A deres ló színes fedőszőrébe fehér szőrszálak keverednek, a két féle szőr egyenlő mennyiségben oszlik el a testen. Nincsenek fehér szálak a fejen és lábvégeken, továbbá a sörény és farok is érintetlen marad.

A tűzött lovaknál a fehér szőrszálak egyenetlenül oszlanak el a testen, hol több, hol kevesebb található, illetve a fejen és lábvégeken is megjelenhetnek fehér foltok. A tűzöttséget a deres "imitációjának" is hívják.
***
Genotípus

Bár a deresség mögötti mutáció pontos helyét még nem találták meg, annyi már biztos, hogy domináns öröklésű gén. Egy kaliforniai kutatólaboratórium a Quarter lovak és Amerikai Foltos lovak esetében talált egy kapcsolódó gént, melynek segítségével megállapítható, hogy a ló hordozza-e a deres gént, és ha igen, mennyi alléllal. Azt is megállpították továbbá, hogy a deresség génje a KIT génhez tartozik. A tűzöttség öröklési menete még egyáltalán nem világos.

Nem csak a magyar, hanem az angol nyelvben sem pontos az egyszerű "roan" szó használata, ezért a genetikailag öröklődő derességet klasszikus deresnek hívják. A derest az angol "Classic Roan" megnevezés után "Rn"-el jelölik. Az, hogy a lónak egy vagy két allélja van, nem befolyásolja a ló megjelenését. A deresség előfordulhat bármilyen más módosító mellett és bármilyen alapszínen.

Mivel a deresség is a KIT gén létrafokán ül, ezért egy ló nem lehet homozigóta deres, ha más KIT mintája is van. Ugyanez fordítva is igaz, ha egy ló egyszerre deres és mutat egy másik KIT mintázatot is, akkor mindkét mintára csak heterozigóta lehet.
A KIT mintázatok: <span title="ejtsd: szabinó" style="cursor: help">_Sabino 1_</span>, <span title="ford.: klasszikus deres" style="cursor: help">_Classic Roan_</span>, <span title="ejtsd: tobiánó" style="cursor: help">_Tobiano_</span> és a <span title="ford.: domináns fehér" style="cursor: help">_Dominant White_</span>.

A deres lovak genotípusa: Rn_
***
Galéria
*Hamarosan érkezik*

