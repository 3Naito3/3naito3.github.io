Title: Fekete
Date: 2021-06-04 21:40
Category: Alapszínek
Tags: szín, alapszín, genetika, képekkel
Authors: Naito
Summary: A fekete szín leírása

Fenotípus

A ló teste és hosszú szőrei egyaránt feketék.

A fekete színnek nincsenek megkülönböztetett árnyalatai. Sokan beszélnek "nyári fekete" lovakról, ám ezek a lovak nem képviselnek genetikailag különálló fekete színárnyalatot. A nyári feketék egy másik posztban megemlített jelenség miatt fakulnak ki, melyet az angol nyelv "sun bleaching" megnevezéssel illet. Akárcsak a napon kint felejtett ruhák, a egyes lovak is megfakulnak nyáron az erős napsütésben.
***
Genotípus

A fekete színhez a lónak szüksége van a sárgánál említett <span title="ford.: kiterjesztés" style="cursor: help">_"extension"_</span> génből legalább egy domináns allélra, mivel ez a gén felelős a fekete pigmentek termeléséért.

Továbbá a pejnél leírt <span title="a szó egy a tengerimalachoz nagyon hasonló, dél és közép-amerikai rágcsálófaj neve" style="cursor: help">_"agouti"_</span> gén is szerepet játszik a fekete ló színének kialakításában. A fekete lovak kivétel nélkül homozigóta recesszívek az agouti génre.

A fekete lovak genotípusa tehát: E_, aa
***
Galéria

![](https://i3.lensdump.com/i/ZjhI1i.png)
