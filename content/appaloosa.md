Title: Appaloosa
Date: 2021-06-04 21:40
Category: Fehér mintázatok
Tags: szín, mintázat, genetika, rendellenesség
Authors: Naito
Summary: Az appaloosa mintázat leírása

Az Appaloosa az egyik legösszetettebb mintázat. A mintát kialakító géneket (merthogy több is van!) máig kutatják, még nem találták meg mindet. Mivel a kutatás folyamatos, ezért a poszt később frissítésre kerülhet.

Amit jelenleg is tudni biztosra, hogy a homozigóta appaloosa lovak egy látási rendellenességgel születnek, mely miatt gyenge fényviszonyok között nem látnak. A rendellenesség neve "Congenital Stationary Night Blindness" (CSNB), melyet a magyarban hagyományosan "szürkületi farkasvakság"-nak hívunk. Azt is megállapították továbbá, hogy a homozigóta appaloosa lovakban nagyobb eséllyel alakul ki "Equine Recurrent Uveitis" (ERU), az immunrendszer egy rendellenessége, mely a szemet támadja. A retinában váltakoznak a gyulladásos és egészséges időszakok, a kor előrehaladtával pedig a szemben különféle elváltozásokat, idővel vakságot okoz. Az ERU a leggyakoribb vaksághoz vezető rendellenesség a lovakban világszerte, a lópopuláció 2-25%-át érintve.
***
Fenotípus

A lovon bizonyos mennyiségű fehér terület található, melyben lehetnek színes foltok. A klasszikus appaloosa mintázat a "leopárd appaloosa", amikor a ló teljes egészében fehér, sok-sok színes, kisebb-nagyobb folttal a testén. A különféle appaloosa mintáknak sokféle neve van, a fehér rész kiterjedtségétúl függően. Minden appaloosa mintát mutató lónál viszont közös tulajdonság a fekete pöttyökkel tarkított bőr, mely a száj körül, a nemi szerveknél és a végbélnyílásnál található; függőlegesen csíkos pata; illetve az ún. "ember szem": a lovak szeme fehérje sokkal kiterjedtebb, mint a nem appaloosa lovaknál, így gyakrabban látható.
***
Genotípus

Az appaloosa mintákat több, mint egy gén mutációja irányítja. A "főmufti" neve Leopard Complex, jelölése "Lp". Ha egy ló rendelkezik legalább egy Lp alléllal, akkor megjelennek az appaloosa jegyek; viszont, ha a lóban nincs Lp allél, akkor nem. Ezt azért fontos megjegyezni, mert az appaloosa mintázatok variációit nem csak ez az egy génmutáció okozza, és a lóban a többi mutáció az Lp-től függetlenül is jelen lehet - mégsem lesz foltos az Lp nélkül.

Az Lp mellett a mintákban szerepet játszó génmutációkat <span title="ford.: mintázat" style="cursor: help">_"pattern"_</span> névvel illetik, és felfedezésük sorrendjében számokat rendelnek hozzá. Jelölésük PATN. Egyelőre csak egy ilyen mutációt fedeztek fel, ezt PATN1-ként jelölik.

Továbbá az is feljegyzésre került, hogy a mének és kancák között különbség van, ugyanolyan genotípus mellett a mánekben több a fehér folt, mint a kancákban.

Az alábbi lista a mintázatok gyakori elnevezései mellett a már felfedezett genotípusokat is felsorolja. A lista a legkevesebb folttól a legkiterjedtebb fehér részig rendezi sorba a mintákat:

 - <span title="ford.: pettyes" style="cursor: help">_"Mottled"_</span>: Csak a bőr pettyezése látszik, más nem. Genotípusa: Lplp, patn1patn1 ménekben, LpLp, patn1patn1 kancákban. Kancák, akiknek csak egy Lp alléljuk van, nem mindig mutatják mind a három alap appaloosa tulajdonságot (pettyezett bőr, kiterjedt szem fehérje, csíkozott pata), hanem gyakran csak egyet vagy kettőt.
 - <span title="ford.: takaró" style="cursor: help">_"Blanket"_</span> vagy <span title="ford.: hósapkás" style="cursor: help">_"Snowcap"_</span>: Megjelenhet csupán egy apró fehér foltként a faron, de kiterjedhet akár a vállakig és a lábvégekig is. Genotípusát még nem térképezték fel.
 - <span title="ford.: majdnem leopárd" style="cursor: help">_"Near Leopard"_</span>: A ló elülső része színes vagy tűzött, válltól hátrafelé pedig egyre több fehér résszel, kisebb-nagyobb foltokkal. A foltok a fehér rész egészében jelen vannak. Genotípusa: Lplp, PATN1patn1
 - <span title="ford.: leopárd" style="cursor: help">_"Leopard"_</span>: A ló teljesen fehér, kisebb-nagyobb színes foltokkal a teste egészén. Genotípusa: Lplp, PATN1PATN1
 - <span title="ford.: néhány foltos" style="cursor: help">_"Few Spotted"_</span>: A ló majdnem teljesen fehér, a színes részek a lábvégekre és az arccsontok köré szorulnak vissza. A színes részek foltokban vesznek bele a fehérbe, a fehér részen csak nagyon apró színes pöttyökkel, vagy pöttyök nélkül. Genotípusa: LpLp, PATN1PATN1
***
Galéria
*Hamarosan érkezik*

