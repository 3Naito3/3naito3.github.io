Title: Sárga
Date: 2021-06-04 21:40
Category: Alapszínek
Tags: szín, alapszín, genetika, képekkel
Authors: Naito
Summary: A sárga szín leírása

Fenotípus

A sárga lovak az egészen világos réz színtől a sötétbarna színig bármilyen árnyalatúak lehetnek. Sörényük általában ugyanolyan színű, mint a testük, vagy néhány árnyalattal sötétebb. A sárga különféle árnyalatainak elnevezései igazán sokfélék, én a következőeket találtam:

Világos sárga vagy aranysárga
Sárga vagy középsárga
Sötét sárga vagy májsárga

Néha a ló sörénye világos sárga, szalma színű, ekkor beszélünk "mosott sörényű" lovakról. A jelenség mögötti genetikát még nem fedezték fel, de úgy tűnik, a mosottság is örökölhető.

A nagyon világos sárgákat, melyek alhasán illetve orra és szeme körül egészen világos, szőke foltok találhatóak, az angol nyelv <span title="ejtsd: szorrel" style="cursor: help">_"sorrel"_</span> vagy <span title="ennek a szónak nem igazán van jó magyar fordítása, olyasmit jelent, mintha az alapszín nevéül szolgáló mogyoró őrölt változatát rászórták volna a lóra" style="cursor: help">_"mealy chestnut"_</span> színűnek hívja. Még nem találták meg a sorrel vagy mealy szín genetikai felelősét, de a tenyésztési tapasztalatok azt mutatják, hogy recesszív génről lehet szó, mivel csak két sorrel ló pároztatásából születhet sorrel csikó.
***
Genotípus

A sárga ló azért sárga, mert a bőre nem képes fekete pigmentet termelni. A fekete pigment termelésének képessége az úgy nevezett <span title="ford.: kiterjesztés" style="cursor: help">_"extension"_</span> vagy <span title="ford.: vörös tényező" style="cursor: help">_"red factor" _</span> géntől függ. Ezt a gént az "extension" után "E" betűvel jelzik a genetikában. Ez a gén domináns formájában képes a fekete pigment terelésére, recesszív formájában viszont nem. Ez azt jelenti, hogy csak akkor lesz sárga a ló, ha homozigóta recesszív az extension génre.

A sárga lovak genotípusa tehát mindig "ee".

A ló többi génje nem befolyásolja a sárga színt, ezért itt nem szükséges más géneket megemlíteni.
***
Galéria

![](https://i1.lensdump.com/i/Zjht02.png)
