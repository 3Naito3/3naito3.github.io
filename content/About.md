Title: Főoldal
Date: 2021-05-27 19:22
Category: Home
Tags: about
Authors: Naito
Summary: Megjegyzések a boghoz

Mióta az eszemet tudom, a lovak a szerelmeim. Akármivel is foglalkoztam, valahol a lovaknak is jelen kellett lenniük az életemben. Amikor pedig angolul is megtanultam, egy hatalmas, új világ nyílt meg előttem. Hirtelen sokkal több információ állt rendelkezésemre, és rengeteget tanulhattam.

Sajnos azzal kellett szembesülnöm, hogy miután elég sokat foglalkoztam a lovakkal angol nyelvi környezetben, magyar nyelven már nem is volt annyira egyszerű beszélnem róluk. Leginkább azért, mert a magyar lószín nevek máig megtartották a hagyományos megnevezéseiket, melyek genetikailag egyáltalán nem helyesek. Továbbá sok az olyan szín, amire magyar szó nem is létezik.

Úgy látom, ideje orvosolni a bajt, és helyére tenni a színkavalkádot. Azon színeknek, melyeknek nem találok magyar megfelelőt, az angol név mellé a szó szerinti fordításukat fogom írni, hogy azok is érthessék, akik nem beszélik a nyelvet. A blogon továbbá található egy poszt a genetikáról általánosságban, ennek segítségével könnyebben érthető lesz az egyes színek leírása.

Vágjunk hát bele!
