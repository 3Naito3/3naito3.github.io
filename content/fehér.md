Title: Fehér
Date: 2021-06-04 21:40
Category: Fehér mintázatok
Tags: szín, mintázat, genetika, KIT
Authors: Naito
Summary: A fehér mintázatok leírása

"Fehér ló nem létezik!"
Hát hogyne létezne! Albínó ló nem létezik, de fehér igen.
Viszont tudni kell, hogy a teljes fehérség csak bizonyos fajtákban, és azokon belül is csak bizonyos vérvonalakban fordul elő. A fehérséget okozó gén mutációk tárháza hatalmas, és ezek közül a mutációk közül sem mindegyik produkál teljesen fehér színt. Mostanáig 28 ilyen mutációt találtak meg, melyek közül vannak homozigóta formában halálosak is.
***
Fenotípus

A fehér lovak bőre rózsaszín, szeme barna, testük, sörényük és farkuk pedig fehér.
Azon lovak, melyek rendelkeznek fehér mutációval, de mégsem fehérek, valószínűleg az alábbiak egyikét fogják mutatni:

 - A már meglévő fehér mintázatuk (tobiano, sabino, stb.) nagyobb területre terjed ki
 - Széles lámpás és magas kesely
 - Tűzöttség vagy véletlenszerű tűzött foltok
***
Genotípus

A fehér színt okozó géneket az angol <span title="ford.: domináns fehér" style="cursor: help">_Dominant White_</span> szó után "W" betűvel és egy számmal jelölik. A legtöbb fehér mutáció nagyon újkeletű, és ismerjük az alapító lovakat, bár még messze nem találtuk meg az összes fehér színért felelős mutációt.

 - W5: Az angol telivér mén [Puchilingui](https://sporthorse-data.com/pedigree/puchilingui) alapította, nagy valószínűséggel homozigóta formában még a méhben elpusztul a csikó.
 - W10: A Quarter mén [GQ Santana](https://www.halvorsonranch.com/gqsantana.html) alapította, nagy valószínűséggel homozigóta formában még a méhben elpusztul a csikó.
 - W22: Az angol telivér mén [Airdrie Apache](https://sporthorse-data.com/pedigree/airdrie-apache) alapította, nagy valószínűséggel homozigóta formában még a méhben elpusztul a csikó.
 - W20: Egy, a fentieknél sokkal régebbi mutáció, mely sok fajtában megtalálható. Ez a mutáció továbbá nem halálos homozigóta formában sem. Amennyiben más fehérséget okozó mutációkkal együtt van jelen, a fehér foltok kiterjedésére hat, gyakran teljesen fehér lovat eredményezve.
 - W22: Egy olyan mutáció, amely a W20 árnyékában él. Ha egy lónak van W22 allélja, akkor biztosan van W20 is. A W22 kivétel nélkül a ló teljes testét kifehéríti, egységes fehér színt eredményezve.
***
Camarillo White

Jelölése "CW" vagy "W4", homozigóta formában halálos.
A Camarillo White szín és egyben fajta is, nevét egy amerikai tenyésztőről (Adolfo Camarillo) kapta, aki kialakította a fajtát. Egy spanyol származású, Sultan nevű, teljesen fehér ménnel fedeztette Morgan Horse kancáit, annak reményében, hogy megtartja majd a fehér színt. 65 éven át a fehér lovak a Camarillo család kizárólagos tulajdonát képezték, a fajta tenyésztése családi hagyománnyá vált.

A W4 mutációból még nem találtak homozigóta egyedet, tehát valószínűleg a méhben elpusztul a csikó.
***
Galéria
*Hamarosan érkezik*

