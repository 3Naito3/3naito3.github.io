Title: Brindle
Date: 2021-06-04 21:40
Category: Más mintázatok
Tags: szín, mintázat, genetika
Authors: Naito
Summary: A brindle mintázat leírása

Nagyon ritka és káprázatosan szép a brindle jelenség. A ló testén a gerinctől lefelé fehér vagy fekete, néha barna, szabálytalan szélű csíkok futnak.

Két féle brindle létezik, az egyik akkor jelenik meg, amikor az anyaméhben két embrió összeolvad, ekkor a csíkok és a ló többi része genetikailag eltérő. A jelenséget kimérának hívják. Tulajdon képpen két lovunk van egy testben, és ez csíkok formájában jelenik meg. A kiméra lovak nem csak brindle csíkokban mutatkozhatnak meg, hanem szabálytalan, színes foltokban is.

A másik fajta brindle egy genetikailag örökölhető mutáció, mely kancákra és ménekre is másképp hat. Ezt a mutációt "BR1"-ként jelölik. Ezen brindle esetén a csíkokban nem csak a szőrzet színe de a textúrája is különbözik. A csíkokban lévő szőr más irányba áll, és általában bolyhosabb is. Gyakran a sörény és farok is bolyhos lesz. A "BR1" öröklése az X kromoszómákhoz kötődik, ezért mének és kancák különbözően nézhetnek ki. A ménekben és <span title="itt ez a kifejezés nem teljesen helyes, mivel mindkét X kromoszómában jelen kell legyen a BR1 mutáció, de nem egy gén két alléljáról van szó" style="cursor: help">_"homozigóta"_</span> kancákban nem jelennek meg a csíkok, csupán a szőrzet bolyhosodása. A <span title="itt ez a kifejezés nem teljesen helyes, mivel bár csak egy X kromoszómán kell megjelennie a BR1 mutációnak, ez nem egy adott gén egyik allélját jelenti" style="cursor: help">_"heterpzigóta"_</span> kancákban a csíkok is látszódnak.
***
Galéria
*Hamarosan érkezik*

