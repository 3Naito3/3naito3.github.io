Title: Overo
Date: 2021-06-04 21:40
Category: Fehér mintázatok
Tags: szín, mintázat, genetika
Authors: Naito
Summary: Az overo mintázat leírása

Gyakran "keretes overo"-nak is hívják, ami ezúttal teljesen helyes megnevezés, mely az angol nyelvben is előfordul ("frame overo"). Ez a minta csak az amerikai fajtákban van jelen, Európába és Ázsiába csak ezen fajták importálásával került be. A keretes overo az egyik olyan fehér mintázat, mely homozigóta formában végzetes kimenetelű a ló számára. A gén, mely az overo minta kialakításáért felelős, csakugyan szerepet játszik a bélidegrendszer fejlődésében. Heterozigótaként a lovaknak semmilyen rendellenességük nincs (bár előfordulhat süketség), homozigótaként viszont a születés után néhány órával minden csikó kivétel nélkül elpusztul.
***
Fenotípus

Minden élő overo mintás lónak csak egy overo allélja van, mégis nagyon változékony a fehér minták mennyisége és kiterjedtsége. A keretes overo nevet azért kapta a minta, mert a fehér foltok általában nem érnek át a gerinc vonalon, így a ló színe egyfajta keretbe foglalja a foltjait. Az overo az egyetlen olyan fehér mintázat, amely a lábakat szabadon hagyja, legalább egy színes lába mindig van az overo lovaknak.

Az overo a fejre is hat, itt kisebb-nagyobb szabálytalan foltokat eredményezhet, melyek gyakran nem szimmetrikusak. Amikor a fehér minta eléri a szemet, a szemek kékek vagy részben kékek lesznek.

A legkisebb kiterjedésű overo rendszerint a fejen lévő jegyben, illetve apró foltokban mutatkozik meg a nyak oldalán és a bordák fölött. Legnagyobb kiterjedésében akár az egész test fehér lehet, a gerincvonalat és a lábakat hagyva szabadon.
***
Genotípus

Mivel minden élő overo ló heterozigóta, a fehér foltok változatos kiterjedésében nagy valószínűséggel más gének játszanak szerepet. Néhány ilyen gént már megtaláltak, de még közel sem teljes a lista. Az overot a genetikában "O" betűvel jelölik.

Az overo lovak genotípusa mindig: Oo
***
Galéria
*Hamarosan érkezik*

