Title: Krém
Date: 2021-06-04 21:40
Category: Kevert színek
Tags: szín, kevert szín, genetika, képekkel
Authors: Naito
Summary: A krém módosító szín leírása

A krém módosító színt anglul "cream" vagy "creme" szavakkal illetik. A krém egy szó szerinti fordítás ezekből a szavakból. A krém színeknek a magyar nyelvben nagyon szerteágazó megfelelői vannak, többen helytelenül a fakó színhez sorolják őket. Ezért én az angol megfelelőiket fogom használni.
***
Fenotípus

A krém egy olyan módosító gén, mely a ló egész testét kivilágosítja. Olyasmi hatása van, mint amikor a kávéba tejet cseppentünk, a kávé sötét, szinte fekete színe egy lágy, krémes barnára vált. A krém színek az összes alapszínen megjelenhetnek, és a krémesség intenzitása attól függ, mennyi domináns allél található a genotípusukban.

Azoknak a lovaknak, melyek színe valóban krémre hasonlít (két domináns krém allél), a szemük is általában nagyon világos barna vagy kék. Bőrük rózsaszín. Ezek a színek a nagyon világos, szinte fehértől egészen a fakó arany színig bármilyen árnyalatúak lehetnek.
***
Genotípus

A krém gént az angol szó után "Cr"-al jelölik. Egyes genetikai teszteken a recesszív allélt "C"-nek írják, másokon "cr" a jelölése. Én a kis és nagy betűs jelölést fogom használni. 

Ennek megfelelően beszélünk az alábbi színekről:

**Pej alapon:**
 - <span title="ford. bakbőr" style="cursor: help">_"Buckskin"_</span> - A lábvégek, sörény és farok fekete, a test pedig egészen világos, aranyszínű (szilaj is ilyen színű): E_, A_, Crcr
 - "Perlino" - Egészen krémes szín, a más alapszíneken előforduló dupla domináns krémekkel könnyen összetéveszthető. A sörény valamivel sötétebb, mint a többi dupla krém színé, gyakran kávé színű. A lábvégek is a testnél néhány árnyalattal sötétebbek: E_, A_, CrCr

**Sárga alapon:**
 - "Palomino" - A test a világos sárgás színtől az aranybarnáig bármilyen árnyalatú lehet, a sörény és farok szőke: ee, Crcr
 - "Cremello" - Egészen krémes szín, a más alapszíneken előforduló dupla domináns krémekkel könnyen összetéveszthető. Sörénye és farka fehér: ee, CrCr

**Fekete alapon:**
 - <span title="ford. füstös fekete" style="cursor: help">_"Smoky black"_</span> - Egy csokoládészínű, mély barna szőrzet alakul ki. Egyes lovakon nem látható ez a szín, és egyszerű feketének jelennek meg: E_, aa, Crcr
 - <span title="ford. füstös krém" style="cursor: help">_"Smoky cream"_</span> - Egészen krémes szín, a más alapszíneken előforduló dupla domináns krémekkel könnyen összetéveszthető. A perlinohoz hasonlóan sötétebb a sörénye és farka illetve lábvégei, de itt a test is valamivel barnább árnyalatú: E_, aa, CrCr

**Barna alapon:**
 - Az egy domináns krém allél a "buckskin" és a "smoky black" színek között bármilyen árnyalatot eredményezhet, ezért nincs külön neve - E_, AtAt, Crcr vagy E_, Ata, Crcr
 - <span title="ford. barna krém" style="cursor: help">_"Brown cream"_</span> - Egészen krémes szín, a más alapszíneken előforduló dupla domináns krémekkel könnyen összetéveszthető. Színe nagyban függ attól, melyik árnyalaton van a dupla krém, ezért csak genetikai teszteléssel állapítható meg a különbség: E_, AtAt, CrCr vagy E_, Ata, CrCr
***
Galéria

Buckskin - pej alapon egy krém allél (_bakbőr_)
![](https://i1.lensdump.com/i/Zjhq03.png)

Palomino - sárga alapon egy krém allél
![](https://i2.lensdump.com/i/ZjhmYD.png)

Smoky black - fekete alapon egy krém allél (_füstös fekete_)
![](https://i3.lensdump.com/i/Zjh4JA.png)

Perlino - pej alapon két krém allél
![](https://i3.lensdump.com/i/Zjh32q.png)

Cremello - sárga alapon két krém allél
![](https://i2.lensdump.com/i/ZjhBB0.png)

Smoky cream - fekete alapon két krém allél (_füstös krém_)
![](https://i.lensdump.com/i/ZjhKSM.png)
