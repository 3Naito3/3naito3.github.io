Title: Pezsgő
Date: 2021-06-04 21:40
Category: Kevert színek
Tags: szín, kevert szín, genetika, képekkel
Authors: Naito
Summary: A pezsgő módosító szín leírása

A szín eredeti neve "champagne" ami szó szerint pezsgőt jelent. Érdekesség, hogy a szín elnevezése egy 1969-es születésű Tennessee Walker kancára vezethető vissza, akit a tulajdonosa "Champagne Lady Diane"-nak nevezett el, mert a kanca színe pezsgőre emlékeztette. Igazából nem Champagne Lady Diane volt az első ló a pezsgő színnel, de valahogy mégis róla nevezték el a gént. Ez a szín csak a Tennessee Walker, American Saddlebred, Missouri Fox Trotter és Quarter Horse fajtákban (és a velük keresztezett keverékekben) fordul elő.
***
Fenotípus

A pezsgő lovak színe változó, attól függően, milyen alapszínen hat a módosító. Továbbá a pezsgő bármilyen más módosítóval együtt is jelen lehet, ugyancsak más variációkat eredményezve. Van viszont néhány közös tulajdonságuk:

 - Bőrük rózsaszín, mely a kor előrehaladtával sötét lilára változhat.
 - Nagyon világos kék vagy fehér szemmel születnek, mely idővel mogyoróbarnává vagy aranybarnává fejlődik.
 - A szemek és orr körül, illetve a farok alatt sötét szeplők vannak a bőrön, melyek idővel sötétednek vagy kiterjednek. Gyakori az almázottság is.
 - Azon lovak, melyek szürkék pezsgő színnel a szürke alatt, nem szürkülnek ki teljesen. Helyette furcsa piszkosfehér színük lesz, fémes csillogással. Gyakran lesznek legyes szürkék is, a sötét pöttyök pedig egészen nagyok lehetnek.

A sárga alapú pezsgő lovakat <span title="ford.: arany pezsgő" style="cursor: help">_"gold champagne"_</span>-nek nevezik. Könnyen összetéveszthető a palomino színnel, de az arany pezsgő lovak bőre rózsaszín, míg a palominoké szürke.
Amennyiben a pezsgő egy vagy két krém allél mellett van jelen, a lovat <span title="ford.: elefántcsont arany pezsgő" style="cursor: help">_"ivory gold champagne"_</span>-nek nevezik. A ló színe egészen fehér, gyenge aranyszín csillogással, sörényük és farkuk fehér.

A pej alapú pezsgő lovak elnevezése <span title="ford.: borostyán pezsgő" style="cursor: help">_"amber champagne"_</span>. Testük nevükhöz méltón borostyánhoz hasonló mély aranybarna, sörényük és farkuk sötétebb barna. Amikor a pezsgő egy vagy két krém allél mellett hat, a szín neve <span title="ford.: borostyán krém pezsgő" style="cursor: help">_"amber cream champagne"_</span> vagy egyszerűbben <span title="ford.: borostyán krém" style="cursor: help">_"amber cream"_</span>.  A test világosabb, mint az amber champagne esetében.

Barna alapon a pezsgő <span title="ford.: fekete pezsgő" style="cursor: help">_"sable champagne"_</span> színt eredményez. A test általában sötétebb, mint az amber champagne, a sörény és farok sötét barna. Ha a pezsgő gén mellett egy vagy két krém allél is van, akkor a szín <span title="ford.: fekete krém pezsgő" style="cursor: help">_"sable cream champagne"_</span> vagy <span title="ford.: fekete krém" style="cursor: help">_"sable cream"_</span> lesz, világosabb testtel.

A fekete alapú pezsgő lovak neve <span title="ford.: klasszikus pezsgő" style="cursor: help">_"classic champagne"_</span>. A többi pezsgő színhez képest kormosnak, füstösnek tűnhet, sörénye és farka sötét barna. Amikor a pezsgő mellett egy vagy két krém allél is jelen van, a szín neve <span title="ford.: klasszikus krém" style="cursor: help">_"classic cream"_</span>.
***
Genotípus

Mivel a pezsgő gén teljes domináns, ezért elég, ha csak egy pezsgő allélt örököl a ló, akkor is meg fog jelenni a pezsgő szín. A pezsgő szín fenotípusánál nincs különbség aközött, hogy a ló homozigóta vagy heterozigóta a génre. A pezsgő gén jelölése az angol szó után "Ch".

A pezsgő lovak genotípusa: Ch_
***
Galéria

Gold champagne - sárga alapon pezsgő módosító (_arany pezsgő_)
![](https://i3.lensdump.com/i/ZjhCwb.png)

Amber champagne - pej alapon pezsgő módosító (_borostyán pezsgő_)
![](https://i1.lensdump.com/i/Zjhgf9.png)

Sable champagne - barna alapon pezsgő módosító (_fekete pezsgő_)
![](https://i.lensdump.com/i/ZjhVpr.png)

Classic champagne - fekete alapon pezsgő módosító (_klasszikus pezsgő_)
![](https://i2.lensdump.com/i/ZjhRYC.png)

Ivory Gold champagne - sárga alapon két pezsgő allél (_elefántcsont arany pezsgő_)
![](https://i.lensdump.com/i/ZjhQ17.png)

Amber cream - pej alapon pezsgő módosító egy vagy két krém alléllal (_borostyán krém_)
![](https://i2.lensdump.com/i/Zjh1qv.png)

Sable cream - barna alapon pezsgő módosító egy vagy két krém alléllal (_fekete krém_)
![](https://i1.lensdump.com/i/Zjh9fF.png)

Classic cream - fekete alapon pezsgő módosító egy vagy két krém alléllal (_klasszikus krém_)
![](https://i3.lensdump.com/i/Zjh6ST.png)

Classic cream dun - fekete alapon pezsgő módosító egy vagy két krém és fakó alléllal (_klasszikus krém fakó_)
![](https://i2.lensdump.com/i/ZjhTh5.png)
