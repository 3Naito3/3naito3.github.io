Title: Tobiano
Date: 2021-06-04 21:40
Category: Fehér mintázatok
Tags: szín, mintázat, genetika, KIT
Authors: Naito
Summary: A tobiano mintázat leírása

Ejtsd: Tobiánó
A tobiano egy ősi mintázat, mely évezredekkel ezelőtt is jelen volt egyes vadló fajtákban. A modern lovakban elég ritka az, hogy egy ló csak tobiano legyen, és más fehér mintázat ne kísérje, mivel a tenyésztők általában külső megjelenés alapján pároztatják a lovaikat, és "minél foltosabb, annál jobb".
***
Fenotípus

A tobiano fehér foltjai alatt rózsaszín a bőr, a ló többi részén pedig színes. Néha a színes bőr "bekúszik" a fehér foltok alá a szélük mentén, ekkor a lovat <span title="ford. árnyalt foltos" style="cursor: help">_"shadow paint"_</span> vagy <span title="ford. szellem foltos" style="cursor: help">_"ghost paint"_</span> névvel illetik. A foltok általában átnyúlnak a ló gerinc vonalán, a fültől a farig terjedő terület valamely részén. Nagy, függőleges irányú foltokat eredményezve. A tobiano mindig színesen hagyja a ló fejét, mellkasát és ágyékát, amikor ezeken a területeken is fehér minta van, akkor a tobianot egy másik fehér minta kíséri. A mellkason és ágyékon lévő színes foltokat pajzsoknak nevezik. A lábak a térd alatt szinte mindig fehérek, a farok pedig gyakran két színű: fehér a tövénél és színes az alján.

Amikor a lónak két tobiano allélja van, a ló gyakran szinte teljesen fehér, a fejet kivéve. Két alléllal gyakoribbak a "tinta foltok"-nak nevezett kisebb, színes foltok, melyek a fehér mintában csoportokba rendeződve helyezkednek el.

Egyetlen alléllal a tobiano minta annyira kicsi is lehet, hogy csak a négy keselyben mutatkozik meg. A fejen, ha vannak jegyek, akkor ezek hókánál nem nagyobbak. Amikor a fej jegye lámpás, vagy kiterjedtebb fehér, akkor egy másik mintázat is közre játszik a színben. Úgy vélik, a tobiano fejre ki nem terjedő hatása egyfajta védelmet képezhetett a szemek körül, hogy ne érje a szemeket túl erős napsurágrzás a fehér mintáról visszatükröződve.
***
Genotípus

A tobiano sajátos minta, mert a kromoszóma "kifordulása" okozza, nem pedig egy adott gén. A kifordulást szó szerint kell érteni, mintha kifordítva vennénk le a zokninkat. A terület, melyet a mutáció érint, befolyással van a KIT génre, ezért a tobiano lovak nem lehetnek homozigóták, ha más mintázatuk is van, illetve tobiano mintázat mellett a többi minta csak heterozigóta lehet.

Domináns öröklésű minta, genetikai teszteken "To"-val jelölik. Egy allél is elég, hogy a lovon megjelenjenek a minták, de két alléllal jelentősen nagyobb foltok keletkeznek.

A tobiano lovak genotípusa: To_
***
Galéria
*Hamarosan érkezik*

