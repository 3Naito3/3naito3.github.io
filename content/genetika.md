Title: Bevezető a genetikába
Date: 2021-06-04 21:40
Category: Főoldal
Tags: szín, genetika, KIT
Authors: Naito
Summary: Röpke bevezetés az oldalon használt genetikai fogalmakba

A genetika annyira nagy téma, hogy napokig lehetne róla beszélni. A megszámlálhatatlan szakszóból és teóriából itt csak azokat érintjük, amelyek a lovak színeinek megértéséhez feltétlenül szükségesek, és ezeket is a lehető legegyszerűbben írom le. A dőlt betűvel szedett szavakhoz szómagyarázatot rendeltem, csak vidd a szó fölé az egered, és meg fog jelenni a magyarázat.

Mielőtt fejest ugrunk a genetikába, különbséget kell tennünk a fenotípus és a genotípus között. A fenotípus az, amit látunk, a genotípus pedig az, ami "mögötte van". A fenotípus és a genotípus megkülönböztetése azért fontos, mert rengeteg gén rejtőzködhet egy másik szín mögött, amit mi ugyan nem látunk, de a ló genetikai állományában mégis ott van, és a ló átörökítheti ezt a rejtőzködő színt a csikóiba. Így lehetséges, hogy "megmagyarázhatatlan" színe lesz egy csikónak, ami egyik szülőjére sem hasonlít. A fenotípusok a lovak színének általános nevei, a genotípusok pedig a gének kombinációjának jelölései. Példának okáért, a "sárga" ló fenotípust jelöl, az "ee" pedig a sárga ló genotípusát.

Most, hogy ezt tisztáztuk, kezdhetjük is!
***
Kezdjük az örökléssel.

A csikó genetikai állománya a szüleitől öröklött génektől függ. Mind az apától, mind az anyától örököl egy allélt minden egyes génből, így alakul ki a gyakran látott, csavart létraszerű formáció, melyen a létrafokok a gének, két allélból formálva. A létrát ha középen ketté vágjuk, a létrafokok egyik oldalán az anyától kapott allélok, a másik oldalán az apától kapott allélok lennének. A létra két fele együttesen formálja meg a csikó egészét. Mind az anyának, mind az apának ugyanígy van egy két oldalú létrája, és bármelyik oldalból adhat allélt az utódnak, tehát az öröklésben mindig van egyfajta véletlenszerűség.

Az alábbi táblázatban a felső sor az apa létrájának az egyik fokán ülő allélokat jelenti, az első oszlop pedig az anya létrájának az egyik fokán ülő allélokat. A csikó a táblázatban szereplő létrafokok egyikével születhet.

|  | A | a |
|--|--|--|
| **A** | AA | Aa |
| **a** | Aa | aa |

***
Dominancia

Azt, hogy a csikónak milyen lesz a látható színe, az allélok közötti dominancia viszony dönti el. Egyes allélok dominánsak másokkal szemben, ez pedig azt jelenti, hogy a két allél közül a domináns fog megmutatkozni a külvilágnak. Természetesen a másik allél is ott ül a létra fokán, de a domináns allél teljesen eltakarja, nem hagyja, hogy látszódjon. Ezeket a nem domináns allélokat hívjuk recesszívnek. Az öröklés során a domináns és recesszív alléloknak egyforma esélyük van öröklődni, tehát csak a véletlen dönti el, hogy a csikó melyiket fogja kapni.

A genetikában, hogy a dominancia egyértelmű legyen, a domináns allélokat nagy betűvel (A), a recesszíveket pedig kis betűvel (a) jelölik. Ha a fenti táblázatot újra megvizsgáljuk, láthatjuk, hogy mind az apa, mind az anya egy domináns és egy recesszív alléllal rendelkezett. Ennek eredményeként a csikónak 50% esélye van arra, hogy egy domináns és egy recesszív allélt kapjon, 25% esélye pedig, hogy mindkét domináns vagy mindként recesszív allélt megörökölje.

Amikor egy adott létrafokon mindkét allél egyforma (domináns vagy recesszív), a csikó az adott génre <span title="homo = homogén, egységes + zigóta = megtermékenyített sejt" style="cursor: help">_homozigóta_</span>. Amikor egy adott létrafokon a két allél különböző (egy domináns és egy recesszív), a csikó az adott génre <span title="hetero = különböző + zigóta = megtermékenyített sejt" style="cursor: help">_heterozigóta_</span>.

Egyes gének kivételt képeznek a dominancia törvény alól, és akkor jelennek csak meg, amikor mindkét allél recesszív. Ezeknél a géneknél ha a domináns allél jelen van, a szín nem fog látszódni a lovon, de heterozigóta formában még hordozói lehetnek a színnek. Ez azzal jár együtt, hogy csakis genetikai tesztelés után lehet megmondani, hogy egyes lovak hordozói-e az adott színnek.
***
A "KIT" gén

Gyakran látni foltos lovakat, melyeknek az alap színük mellett kisebb-nagyobb fehér pacák vannak a testükön. A fehér foltokat többféle mutáció okozza, mindnek megvan a maga neve és öröklési menete. Egyes fehér minták nem csak a ló színére, de más életfunkicóira (például hallás vagy látás) is kihatással vannak. Fontos, hogy megemlítsük a genetikai részlegben az egyik csoportot, mely ugyanazon gén mutációjából jön léte, tehát ugyanazon a létrafokon csücsül.

Mivel egy létrafoknak csak két oldala van, így kettőnél több allél nem fér rá. Amikor tehát egy adott génnek több, mint két féle mutációja létezik, akkor a sokféle lehetőség közül is csak kettő lesz jelen a csikóban. A "KIT" gén ilyen, melyen a következő fehér mintázatok ülhetnek: <span title="ejtsd: szabinó" style="cursor: help">_Sabino 1_</span>, <span title="ford.: klasszikus deres" style="cursor: help">_Classic Roan_</span>, és a <span title="ford.: domináns fehér" style="cursor: help">_Dominant White_</span> mutációk. 

Ide tartozik továbbá a <span title="ejtsd: tobiánó" style="cursor: help">_Tobiano_</span> is, mely bár egy másik gén mutációjából jön létre, ez a gén annyira közel ül a KIT-hez, és a mutáció annyira nagy területet érint, hogy a Tobianot okozó mutáció a KIT gén működésébe is beleszól. Ezért bár technikaliag a Tobiano nem ül a KIT létrafokán, de az ő saját fokja befolyásolja azt, egy kalap alá kell vennünk a KIT mutációival.

Ezeknek a mutációknak is van domináns és recesszív formája. Ez azt jelenti, hogy egy ló a felsoroltak közül összesen kettőt hordozhat, domináns vagy recesszív formában. Természetesen a ló hordozhat csak egy színt ezek közül, ekkor a létrafok mindkét oldalán az adott szín domináns vagy recesszív allélja fog ülni. A legtöbb magyar lófajta egyiket sem hordozza.