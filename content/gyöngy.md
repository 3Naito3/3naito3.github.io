Title: Gyöngy
Date: 2021-06-04 21:40
Category: Kevert színek
Tags: szín, kevert szín, genetika, képekkel
Authors: Naito
Summary: A gyöngy módosító szín leírása

Az angol "pearl" szó fordítása gyöngy. Ezt a gént a spanyol típusú lovaknál hívták így, ám a Quarter és Amerikai Foltos lovaknál is előfordul, ott "Bralink factor" névvel illették. Genetikai elemzések alapján megállapították, hogy a pearl és a Barlink factor egy és ugyanazon gén mutáció, és a Quarter és Foltos lovak valószínűleg a spanyol alapító típustól örökölték a színt. Mivel a spanyol típus (Andalúziai és Lusitano lovak) a gén forrása, ezért manapság már a pearl nevet használják genetikai tesztekben.
***
Fenotípus

Az, hogy látszik-e a lovon a gyöngy szín, nagyban függ attól, hogy egy vagy két allélt örökölt a szüleitől, és hogy milyen alapszínen hat a gén. Amennyiben a gyöngy szín látható, akkor a pezsgőhöz nagyon hasonló színeket produkál. A gyöngy lovak szőre és bőre is megfakul, zöld vagy kék szemmel. Az egyetlen kivétel ez alól a sárga alapú gyöngy, ahol a ló egységes barack színt kap, néha egy árnyalattal sötétebb sörénnyel és farokkal. Ezt a barack színt az angol nyelv <span title="ford.: kajszibarack" style="cursor: help">_"apricot"_</span>-nak hívja. A gyöngy egy nagyon ritka szín.
***
Genotípus

A gyöngy gént az angol szó után "prl"-ként jelölik. Ez a gén recesszív, ami azt jelenti, hogy egyetlen prl allél nem elég, hogy szemmel látható változást idézzen elő a szőrzetben. Ritkán a heterozigóta prl néhány rózsaszín bőrfoltot eredményez, de ez általában rejtve marad.

Az egyes gyöngy színek neve egyszerűen a ló színe után biggyesztett "pearl" szóval van leírva, tehát egy barna alapon gyöngy színt produkáló ló neve <span title="ford.: brown pearl" style="cursor: help">_"barna gyöngy"_</span> lenne. Ha egy pej alapon pezsgő módosítóval rendelkező lovon jelenik meg a gyöngy, a szín neve <span title="ford.: amber champagne pearl" style="cursor: help">_"borostyán pezsgő gyöngy"_</span>.

A gyöngy mutáció egy génben, azaz létrafokon van a krém színnel. Előfordulhat tehát, hogy a ló egy krém alléllal és egy gyöngy alléllal rendelkezik. Ebben az esetben a gyöngy allél aktiválódik, és megjelenik a gyöngy szín.

A gyöngy lovak genotípusa: prlprl vagy Crprl
***
Galéria

Apricot - sárga alapon két gyöngy allél
![](https://i1.lensdump.com/i/ZjhoxP.png)

Buckskin pearl - pej alapon egy krém és egy gyöngy allél (_bakbőr gyöngy_)
![](https://i2.lensdump.com/i/ZjhDRm.png)

Palomino pearl - sárga alapon egy krém és egy gyöngy allél
![](https://i3.lensdump.com/i/ZjhPFo.png)

Dunalino pearl - sárga alapon fakó, egy krém és egy gyöngy alléllal
![](https://i2.lensdump.com/i/ZjhN7i.png)
