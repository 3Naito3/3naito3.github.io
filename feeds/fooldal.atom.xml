<?xml version="1.0" encoding="utf-8"?>
<feed xmlns="http://www.w3.org/2005/Atom"><title>LovasBlog - Főoldal</title><link href="https://3naito3.github.io/" rel="alternate"></link><link href="https://3naito3.github.io/feeds/fooldal.atom.xml" rel="self"></link><id>https://3naito3.github.io/</id><updated>2021-06-04T21:40:00+03:00</updated><subtitle>Egy lóimádó blogja</subtitle><entry><title>A színekről általánosságban</title><link href="https://3naito3.github.io/a-szinekrol-altalanossagban.html" rel="alternate"></link><published>2021-06-04T21:40:00+03:00</published><updated>2021-06-04T21:40:00+03:00</updated><author><name>Naito</name></author><id>tag:3naito3.github.io,2021-06-04:/a-szinekrol-altalanossagban.html</id><summary type="html"></summary><content type="html">&lt;p&gt;A lovak bőre két féle pigmentet képes termelni: vöröset és feketét. Minden szín tehát e két alapra vagy ezek hiányára épül, ezeknek módisításával jön létre. Megkülönböztetünk továbbá három csoportot: alapszínek, módosított színek és fehér mintázatok.&lt;/p&gt;
&lt;p&gt;Minden lónak van alapszíne: sárga, pej, barna vagy fekete. A fehér vagy szürke lovak fehérségét más gének irányítják, mint az alapszíneket, tehát a fehérségük alatt ők is az alapszínek egyikével rendelkeznek. Csak genetikai teszteléssel állapítható meg, milyen alapszín van a fehér álca alatt, illetve valamilyen szinten a családfa megvizsgálásával is lehet következtetni. Mivel azonban az öröklésben mindig van véletlenszerűség, ezért biztosra nagyon nehéz tesztelés nélkül megmondani, milyen színt hordoz a fehér vagy szürke lovunk.&lt;/p&gt;
&lt;p&gt;A módosított színek az alapszínek kivilágosításával, átszínezésével jönnek létre. Egyes módosított színek annyira hasonlítanak egymásra, hogy genetikai tesztelés nélkül nehezen megállapítható, vajon melyik is pontosan, amit látunk. Természetesen a ló családfája itt is nagy segítség lehet.&lt;/p&gt;
&lt;p&gt;A fehér mintázatok úgy jönnek létre, hogy a ló bőrében bizonyos helyeken nem termelődik pigment, tehát "színtelen" lesz. A fehér szőr alatt a bőr általában rózsaszín. Bizonyos fehér mintázat típusok nem csak a bőr pigment termelési képességét akadályozzák meg, hanem más sejtek más funkciójára is kihatnak. Ezen minták képesek vakságot, süketséget vagy akár halált is okozni. Vannak olyan minták, melyek heterozigóta formában kevésbé ártalmasak, homozigóta formában azonban halálosak, ezért nagyon fontos a genetikai tesztelés, ha ilyen mintát hordozó lóval szeretnénk tenyésztői munkát végezni. Az egyes minták saját blog posztjában megemlítem az adott mintához tartozó veszélyeket.&lt;/p&gt;
&lt;p&gt;Érdemes az alapszínekkel kezdeni az olvasást, kiváltképpen, ha a módosított színek valamelyikére vagyunk kíváncsiak. Továbbá a Magyarországon gyakori lovak közül az alapszínek azok (a szürkével együtt), amelyekkel leginkább találkozhatunk.&lt;/p&gt;</content><category term="Főoldal"></category><category term="szín"></category><category term="genetika"></category></entry><entry><title>Bemutatkozó</title><link href="https://3naito3.github.io/bemutatkozo.html" rel="alternate"></link><published>2021-06-04T21:40:00+03:00</published><updated>2021-06-04T21:40:00+03:00</updated><author><name>Naito</name></author><id>tag:3naito3.github.io,2021-06-04:/bemutatkozo.html</id><summary type="html">&lt;p&gt;Megjegyzések a boghoz&lt;/p&gt;</summary><content type="html">&lt;p&gt;Mióta az eszemet tudom, a lovak a szerelmeim. Akármivel is foglalkoztam, valahol a lovaknak is jelen kellett lenniük az életemben. Amikor pedig angolul is megtanultam, egy hatalmas, új világ nyílt meg előttem. Hirtelen sokkal több információ állt rendelkezésemre, és rengeteget tanulhattam.&lt;/p&gt;
&lt;p&gt;Sajnos azzal kellett szembesülnöm, hogy miután elég sokat foglalkoztam a lovakkal angol nyelvi környezetben, magyar nyelven már nem is volt annyira egyszerű beszélnem róluk. Leginkább azért, mert a magyar lószín nevek máig megtartották a hagyományos megnevezéseiket, melyek genetikailag egyáltalán nem helyesek. Továbbá sok az olyan szín, amire magyar szó nem is létezik.&lt;/p&gt;
&lt;p&gt;Úgy látom, ideje orvosolni a bajt, és helyére tenni a színkavalkádot. Azon színeknek, melyeknek nem találok magyar megfelelőt, az angol név mellé a szó szerinti fordításukat fogom írni, hogy azok is érthessék, akik nem beszélik a nyelvet. A blogon továbbá található egy poszt a genetikáról általánosságban, ennek segítségével könnyebben érthető lesz az egyes színek leírása.&lt;/p&gt;
&lt;p&gt;A blogon lószínekhez forrásokként az alábbi két weboldalt használtam:&lt;br&gt;
&lt;a href="https://vgl.ucdavis.edu/resources/horse-coat-color"&gt;https://vgl.ucdavis.edu/resources/horse-coat-color&lt;/a&gt;&lt;br&gt;
&lt;a href="https://www.horse-genetics.com/horse-colors.html"&gt;https://www.horse-genetics.com/horse-colors.html&lt;/a&gt;&lt;/p&gt;
&lt;p&gt;Vágjunk hát bele!&lt;/p&gt;</content><category term="Főoldal"></category></entry><entry><title>Bevezető a genetikába</title><link href="https://3naito3.github.io/bevezeto-a-genetikaba.html" rel="alternate"></link><published>2021-06-04T21:40:00+03:00</published><updated>2021-06-04T21:40:00+03:00</updated><author><name>Naito</name></author><id>tag:3naito3.github.io,2021-06-04:/bevezeto-a-genetikaba.html</id><summary type="html">&lt;p&gt;Röpke bevezetés az oldalon használt genetikai fogalmakba&lt;/p&gt;</summary><content type="html">&lt;p&gt;A genetika annyira nagy téma, hogy napokig lehetne róla beszélni. A megszámlálhatatlan szakszóból és teóriából itt csak azokat érintjük, amelyek a lovak színeinek megértéséhez feltétlenül szükségesek, és ezeket is a lehető legegyszerűbben írom le. A dőlt betűvel szedett szavakhoz szómagyarázatot rendeltem, csak vidd a szó fölé az egered, és meg fog jelenni a magyarázat.&lt;/p&gt;
&lt;p&gt;Mielőtt fejest ugrunk a genetikába, különbséget kell tennünk a fenotípus és a genotípus között. A fenotípus az, amit látunk, a genotípus pedig az, ami "mögötte van". A fenotípus és a genotípus megkülönböztetése azért fontos, mert rengeteg gén rejtőzködhet egy másik szín mögött, amit mi ugyan nem látunk, de a ló genetikai állományában mégis ott van, és a ló átörökítheti ezt a rejtőzködő színt a csikóiba. Így lehetséges, hogy "megmagyarázhatatlan" színe lesz egy csikónak, ami egyik szülőjére sem hasonlít. A fenotípusok a lovak színének általános nevei, a genotípusok pedig a gének kombinációjának jelölései. Példának okáért, a "sárga" ló fenotípust jelöl, az "ee" pedig a sárga ló genotípusát.&lt;/p&gt;
&lt;p&gt;Most, hogy ezt tisztáztuk, kezdhetjük is!&lt;/p&gt;
&lt;hr&gt;
&lt;p&gt;Kezdjük az örökléssel.&lt;/p&gt;
&lt;p&gt;A csikó genetikai állománya a szüleitől öröklött génektől függ. Mind az apától, mind az anyától örököl egy allélt minden egyes génből, így alakul ki a gyakran látott, csavart létraszerű formáció, melyen a létrafokok a gének, két allélból formálva. A létrát ha középen ketté vágjuk, a létrafokok egyik oldalán az anyától kapott allélok, a másik oldalán az apától kapott allélok lennének. A létra két fele együttesen formálja meg a csikó egészét. Mind az anyának, mind az apának ugyanígy van egy két oldalú létrája, és bármelyik oldalból adhat allélt az utódnak, tehát az öröklésben mindig van egyfajta véletlenszerűség.&lt;/p&gt;
&lt;p&gt;Az alábbi táblázatban a felső sor az apa létrájának az egyik fokán ülő allélokat jelenti, az első oszlop pedig az anya létrájának az egyik fokán ülő allélokat. A csikó a táblázatban szereplő létrafokok egyikével születhet.&lt;/p&gt;
&lt;table&gt;
&lt;thead&gt;
&lt;tr&gt;
&lt;th&gt;&lt;/th&gt;
&lt;th&gt;A&lt;/th&gt;
&lt;th&gt;a&lt;/th&gt;
&lt;/tr&gt;
&lt;/thead&gt;
&lt;tbody&gt;
&lt;tr&gt;
&lt;td&gt;&lt;strong&gt;A&lt;/strong&gt;&lt;/td&gt;
&lt;td&gt;AA&lt;/td&gt;
&lt;td&gt;Aa&lt;/td&gt;
&lt;/tr&gt;
&lt;tr&gt;
&lt;td&gt;&lt;strong&gt;a&lt;/strong&gt;&lt;/td&gt;
&lt;td&gt;Aa&lt;/td&gt;
&lt;td&gt;aa&lt;/td&gt;
&lt;/tr&gt;
&lt;/tbody&gt;
&lt;/table&gt;
&lt;hr&gt;
&lt;p&gt;Dominancia&lt;/p&gt;
&lt;p&gt;Azt, hogy a csikónak milyen lesz a látható színe, az allélok közötti dominancia viszony dönti el. Egyes allélok dominánsak másokkal szemben, ez pedig azt jelenti, hogy a két allél közül a domináns fog megmutatkozni a külvilágnak. Természetesen a másik allél is ott ül a létra fokán, de a domináns allél teljesen eltakarja, nem hagyja, hogy látszódjon. Ezeket a nem domináns allélokat hívjuk recesszívnek. Az öröklés során a domináns és recesszív alléloknak egyforma esélyük van öröklődni, tehát csak a véletlen dönti el, hogy a csikó melyiket fogja kapni.&lt;/p&gt;
&lt;p&gt;A genetikában, hogy a dominancia egyértelmű legyen, a domináns allélokat nagy betűvel (A), a recesszíveket pedig kis betűvel (a) jelölik. Ha a fenti táblázatot újra megvizsgáljuk, láthatjuk, hogy mind az apa, mind az anya egy domináns és egy recesszív alléllal rendelkezett. Ennek eredményeként a csikónak 50% esélye van arra, hogy egy domináns és egy recesszív allélt kapjon, 25% esélye pedig, hogy mindkét domináns vagy mindként recesszív allélt megörökölje.&lt;/p&gt;
&lt;p&gt;Amikor egy adott létrafokon mindkét allél egyforma (domináns vagy recesszív), a csikó az adott génre &lt;span title="homo = homogén, egységes + zigóta = megtermékenyített sejt" style="cursor: help"&gt;&lt;em&gt;homozigóta&lt;/em&gt;&lt;/span&gt;. Amikor egy adott létrafokon a két allél különböző (egy domináns és egy recesszív), a csikó az adott génre &lt;span title="hetero = különböző + zigóta = megtermékenyített sejt" style="cursor: help"&gt;&lt;em&gt;heterozigóta&lt;/em&gt;&lt;/span&gt;.&lt;/p&gt;
&lt;p&gt;Egyes gének kivételt képeznek a dominancia törvény alól, és akkor jelennek csak meg, amikor mindkét allél recesszív. Ezeknél a géneknél ha a domináns allél jelen van, a szín nem fog látszódni a lovon, de heterozigóta formában még hordozói lehetnek a színnek. Ez azzal jár együtt, hogy csakis genetikai tesztelés után lehet megmondani, hogy egyes lovak hordozói-e az adott színnek.&lt;/p&gt;
&lt;hr&gt;
&lt;p&gt;A "KIT" gén&lt;/p&gt;
&lt;p&gt;Gyakran látni foltos lovakat, melyeknek az alap színük mellett kisebb-nagyobb fehér pacák vannak a testükön. A fehér foltokat többféle mutáció okozza, mindnek megvan a maga neve és öröklési menete. Egyes fehér minták nem csak a ló színére, de más életfunkicóira (például hallás vagy látás) is kihatással vannak. Fontos, hogy megemlítsük a genetikai részlegben az egyik csoportot, mely ugyanazon gén mutációjából jön léte, tehát ugyanazon a létrafokon csücsül.&lt;/p&gt;
&lt;p&gt;Mivel egy létrafoknak csak két oldala van, így kettőnél több allél nem fér rá. Amikor tehát egy adott génnek több, mint két féle mutációja létezik, akkor a sokféle lehetőség közül is csak kettő lesz jelen a csikóban. A "KIT" gén ilyen, melyen a következő fehér mintázatok ülhetnek: &lt;span title="ejtsd: szabinó" style="cursor: help"&gt;&lt;em&gt;Sabino 1&lt;/em&gt;&lt;/span&gt;, &lt;span title="ford.: klasszikus deres" style="cursor: help"&gt;&lt;em&gt;Classic Roan&lt;/em&gt;&lt;/span&gt;, és a &lt;span title="ford.: domináns fehér" style="cursor: help"&gt;&lt;em&gt;Dominant White&lt;/em&gt;&lt;/span&gt; mutációk. &lt;/p&gt;
&lt;p&gt;Ide tartozik továbbá a &lt;span title="ejtsd: tobiánó" style="cursor: help"&gt;&lt;em&gt;Tobiano&lt;/em&gt;&lt;/span&gt; is, mely bár egy másik gén mutációjából jön létre, ez a gén annyira közel ül a KIT-hez, és a mutáció annyira nagy területet érint, hogy a Tobianot okozó mutáció a KIT gén működésébe is beleszól. Ezért bár technikaliag a Tobiano nem ül a KIT létrafokán, de az ő saját fokja befolyásolja azt, egy kalap alá kell vennünk a KIT mutációival.&lt;/p&gt;
&lt;p&gt;Ezeknek a mutációknak is van domináns és recesszív formája. Ez azt jelenti, hogy egy ló a felsoroltak közül összesen kettőt hordozhat, domináns vagy recesszív formában. Természetesen a ló hordozhat csak egy színt ezek közül, ekkor a létrafok mindkét oldalán az adott szín domináns vagy recesszív allélja fog ülni. A legtöbb magyar lófajta egyiket sem hordozza.&lt;/p&gt;</content><category term="Főoldal"></category><category term="szín"></category><category term="genetika"></category><category term="KIT"></category></entry></feed>